<rss version="2.0" xmlns:atom="http://www.w3.org/2005/Atom">
    <channel>
        <title>Posts on </title>
        <link>https://ravenware.github.io/posts/</link>
        <description>Recent content in Posts on </description>
        <generator>Hugo -- gohugo.io</generator>
        <language>en-us</language>
        <copyright>&lt;a href=&#34;https://creativecommons.org/licenses/by-nc/4.0/&#34; target=&#34;_blank&#34; rel=&#34;noopener&#34;&gt;&lt;/a&gt;</copyright>
        <lastBuildDate>Wed, 29 Jun 2022 00:00:00 +0000</lastBuildDate>
        <atom:link href="https://ravenware.github.io/posts/index.xml" rel="self" type="application/rss+xml" />
        
        <item>
            <title>Intervju: Arkajo</title>
            <link>https://ravenware.github.io/posts/2022/06/intervju-arkajo/</link>
            <pubDate>Wed, 29 Jun 2022 00:00:00 +0000</pubDate>
            
            <guid>https://ravenware.github.io/posts/2022/06/intervju-arkajo/</guid>
            <description>Locus: Hej Nils, vad kul det ska bli att få höra dig spela hos oss på Nefertiti på lördag! Nefertiti är ju en plats som väldigt många i Göteborg har en speciell koppling till. Kan du berätta lite om din relation till Nef, för du körde ju klubb där för många år sedan?
Nils: Ja precis, jag var med och anordnade min första klubb på Nef tillsammans med ett gäng gymnasievänner.</description>
            <content type="html"><![CDATA[<!-- raw HTML omitted -->
<!-- raw HTML omitted -->
<!-- raw HTML omitted -->
<p><img src="/images/DSC_6507.png" alt="Arkajo, Aniara"></p>
<p><strong>Locus:</strong> Hej Nils, vad kul det ska bli att få höra dig spela hos oss på Nefertiti på lördag! Nefertiti är ju en plats som väldigt många i Göteborg har en speciell koppling till. Kan du berätta lite om din relation till Nef, för du körde ju klubb där för många år sedan?</p>
<p><strong>Nils:</strong> <em>Ja precis, jag var med och anordnade min första klubb på Nef tillsammans med ett gäng gymnasievänner. Den hette Klubb Go och var fokuserad på Nujazz och Broken Beats. Utöver det så har jag varit och sett mycket bra jazz där såklart. Nef kommer alltid ha en speciell plats i mitt hjärta.</em></p>
<p><strong>Locus:</strong> Ouff, det låter som riktigt Go Stämning! Och vi kan inte annat än hålla med dig.
Du brukade ju gå på våra klubbar back in the days. Har du något roligt minne att dela med dig av från den tiden?</p>
<p><strong>Nils:</strong> <em>Det finns många, men jag minns faktiskt en Locus fest i gamla lokalen med ert grymma hemmabyggda soundsystem. Vi hade nog precis börjat gå ut och vi hängde på en väns storebror dit. Det var verkligen skitfett att se något som var bortom de vanliga klubbarna som stängde kl 03.</em></p>
<p><strong>Locus:</strong> Verkligen. Det har ju hänt en hel del sen dess. Vad tycker du är den största skillnaden i den elektroniska scenen då / nu?</p>
<p><strong>Nils:</strong> <em>Överlag ett ökande intresse för elektronisk musik. Den letar sig in överallt nuförtiden och blir mer och mer populär, på gott och ont. Kommersialisering är ju inte nödvändigtvis bra för scenen. Lokalt ser man ju populariteten i att fler och fler svartklubbar dykt upp under åren.</em></p>
<p><strong>Locus:</strong> Kan du berätta lite om hur du började din bana som musiker?</p>
<p><strong>Nils:</strong> <em>Svårt att säga, men jag har fått berättat att jag brukade slita fram skivor ur mina föräldrars skivsamling och försöka spela till dem på pianot, så det var nog redan där. Efter det var jag nog fast. Jag spelade många instrument under uppväxten och jag spelade i många band. Någon gång på mellanstadiet skaffade jag mig en liten enkel groovebox och började göra lite elektronisk musik. Under gymnasiet sysslade jag mest med jazz och spelade in och släppte mitt första album.</em></p>
<p><strong>Locus:</strong> När man lyssnar på dina låtar så hörs det på en gång att du har en gedigen musikalisk bakgrund. Vad var det som slutligen fick dig att fastna för den elektroniska musiken?</p>
<p><strong>Nils:</strong> <em>Jag tror nog att det är mycket av en slump ändå. Jag har alltid lyssnat på och spelat väldigt mycket olika sorters musik. Det elektroniska har väl dock alltid funnits med på nåt sätt. Som sagt höll jag ju på med jazz med elektroniska inslag under efter gymnasiet och med tiden tog nog det elektroniska över mer och mer.  Det beror säkert på att jag samarbetade mycket med andra som mest höll på med elektronisk musik.</em></p>
<p><strong>Locus:</strong> Vilken DAW använder du?</p>
<p><strong>Nils:</strong> <em>Ableton.</em></p>
<p><strong>Locus:</strong> Finns det någon plugg du inte kan leva utan?</p>
<p><strong>Nils:</strong> <em>Det finns många, men Native Instruments Transient Designer ligger nära till hands.</em></p>
<p><strong>Locus:</strong> När började du dja och hur gick det till?</p>
<p><strong>Nils:</strong> <em>Det var faktiskt när jag gjorde prao på en musikaffär. Det fanns väl egentligen inte så värst mycket för en mellanstadieelev att göra där egentligen. En av de som jobbade där var DJ och de hade en avdelning med skivspelare. Jag fick lite tips på hur man mixar och sen stod jag nog mest och övade resten av tiden jag var där. Sista året på gymnasiet så startade jag, Alex (Dorisburg) och några fler gymnasievänner en torsdagsklubb, Klubb Yaga på Kronan, där vi fick tillfälle att spela mycket. Det var väl då det tog fart på riktigt.</em></p>
<p><strong>Locus:</strong> Har du någon hemlig talang? :D</p>
<p><strong>Nils:</strong> <em>Hemlig talang säger du, det skulle nog vara någonting med matlagning i så fall. Jag vet dock inte om jag är stresstålig nog för att kunna jobba med det.</em></p>
<p><strong>Locus:</strong> Vill du berätta om ditt fetaste festivalminne, som artist ?</p>
<p><strong>Nils:</strong> <em>Det får nog bli ett år på Primavera Sound när de hade ett prototyp-ljudsystem från Bowers &amp; Wilkins. Kvällen innan hade en artist sprängt 34 baselement, som de höll på att byta ut samtidigt som soundcheck. Det blev en lång väntan, men det var det värt. Jag har aldrig hört nåt liknande och det märktes på publiken.</em></p>
<p><strong>Locus:</strong> B2B eller solo?</p>
<p><strong>Nils:</strong> <em>Är pepp på vilket som för tillfället.</em></p>
<p><strong>Locus:</strong> Sweet. Och i helgen ska du spela b2b med Ebende. - Vad är nyckeln till en lyckad b2b-spelning?</p>
<p><strong>Nils:</strong> <em>Lyhördhet.</em></p>
<p><strong>Locus:</strong> Vinyl eller digitalt?</p>
<p><strong>Nils:</strong> <em>Både och, men vissa låtar känns fel att spela om jag inte har vinylen med mig.</em></p>
<p><strong>Locus:</strong> Nämn tre skivor som du plockar med dig till en öde ö?</p>
<p><strong>Nils:</strong> <em>Saba - Care For Me, Art Blakey &amp; Jazz Messengers - Ugetsu, Metro Area - Metro Area</em></p>
<p><strong>Locus:</strong> Vad händer för dig framöver - Några roliga släpp på gång?</p>
<p><strong>Nils:</strong> <em>Vi släpper en ny Genius of Time EP i slutet av Juli. Efter det kommer det två 12’or på min egna label ‘Arkajo’, först en gjord av Ebende och sen ett samarbete mellan mig och Efraim Kent. Jag har även en EP på Aniara som är på väg ut under hösten någon gång.</em></p>
<p><strong>Locus:</strong> BOOM! Genius Of Time har vi längtat efter. Och vi har ju fått höra EPn kan vi inte säga annat än ett stort grattis, för den är riktigt magnifik!
Finns det någon känd låt som du gärna hade remixat?</p>
<p><strong>Nils:</strong> Någonting med Nancy Wilsons röst hade varit sjukt spännande och riktigt nervöst att jobba med._</p>
<p><strong>Locus:</strong> Den remixen hade man ju bra gärna hört. Men det kan säkert bli lite småtrixigt att få tag på filerna till just hennes låtar..
Ja men då får vi tacka så mycket för pratstunden Nils. Då ses vi ju på Nefertiti kl 20 på Lördag den 2/7. Ha det bra tills dess!</p>
<p><strong>Nils:</strong> <em>Tack detsamma!</em></p>
<p><img src="/images/20220701_V08_FINAL_hours.jpg" alt="Aniara meets Locus at Nefertiti"></p>
]]></content>
        </item>
        
    </channel>
</rss>
